Auteursinstructie 

Tijdschrift voor communicatiewetenschap 

 

Het Tijdschrift voor Communicatiewetenschap is peer-reviewed, heeft een ISI 
impactfactor van .09 en verschijnt 4 keer per jaar. Het vierde issue van elk jaar 
publiceert een selectie van onderzoek gepresenteerd tijdens het jaarlijkse 
Etmaal congres van de communicatiewetenschap. Het tijdschrift publiceert 
origineel Nederlands en Vlaams onderzoek op het gebied van de 
communicatiewetenschap en gerelateerde gebieden (journalistiek, de 
toepassingsgebieden van de communicatiewetenschap, de communicatieve 
aspecten van informatie- en communicatietechnologie). Als zodanig levert het 
tijdschrift een bijdrage aan de discussie binnen en ontwikkeling van de 
communicatiewetenschap. Het tijdschrift heeft tot doel zowel de wetenschap als 
de praktijk te informeren over recente ontwikkelingen op het gebied van de 
communicatiewetenschap. Elk jaar tijdens het Etmaal van de 
communicatiewetenschap wordt er een prijs uitgereikt aan de auteur van het 
“beste artikel” van het afgelopen jaar. Enkel eerste auteurs die niet langer dan 5 
jaar gepromoveerd zijn komen in aanmerking voor deze prijs. 

 

 

Typen manuscripten 

In het Tijdschrift voor communicatiewetenschap worden de volgende bijdragen 
opgenomen: 

 oorspronkelijke theoretische bijdragen op het gebied van communicatie 
en informatie (maximaal 6000 woorden); 
 onderzoeksartikelen op het gebied van de communicatiewetenschap, 
journalistiek, informatierecht, voorlichtingskunde, 
marketingcommunicatie e.d. (maximaal 6000 woorden); 
 overzichtsartikelen op het gebied van de communicatiewetenschap, 
journalistiek, informatierecht, voorlichtingskunde, 
marketingcommunicatie e.d. (maximaal 6000 woorden); 
 boekbesprekingen (maximaal 800 woorden). 


 

Voor elke type manuscript (uitgezonderd de boekbesprekingen) geldt dat in de 
discussie van het manuscript uitgebreid aandacht besteed moet worden aan de 
implicaties van het onderzoek voor de praktijk. 

 

 

Het reviewproces 

Ingediende manuscripten worden over het algemeen door twee onafhankelijke 
beoordelaars gereviseerd. De hoofdredacteur neemt op basis van de reviews en 
haar eigen beoordeling een beslissing. U wordt van het resultaat daarvan op de 
hoogte gebracht. Dit reviewproces kan de volgende uitkomsten hebben: 

 Uw artikel wordt zonder meer geaccepteerd. 
 Uw artikel wordt geaccepteerd mits er aanpassingen plaatsvinden. 
 Uw artikel wordt afgewezen maar mag opnieuw aangeboden worden 
onder voorwaarde dat er grote wijzigingen worden aangebracht. 



 Uw artikel wordt definitief afgewezen. 


 

Voorwaarden 

Door het inzenden van kopij verklaart de (eerste) auteur dat: 

 het manuscript niet elders is gepubliceerd; 
 het manuscript niet elders is aangeboden; 
 het manuscript niet aan een ander tijdschrift wordt aangeboden totdat 
het manuscript niet voor plaatsing in Tijdschrift voor 
Communicatiewetenschap in aanmerking komt; 
 hij/zij het recht van publicatie zowel in papieren als digitale vorm aan 
Tijdschrift voor Communicatiewetenschap overdraagt; 
 hij/zij ermee akkoord gaat dat de redactie het manuscript aan haar 
adviseurs voorlegt; 
 alle coauteurs met bovenstaande voorwaarden akkoord gaan. 


 

Minimaal één jaar na publicatie in het Tijdschrift voor Communicatiewetenschap 
mag het artikel in een andere taal gepubliceerd worden, mits er in de nieuwe 
publicatie een vermelding wordt opgenomen naar de originele publicatie in TvC. 

 

Zes maanden na verschijning van het artikel staat het de auteur vrij om de 
definitieve pdf van zijn wetenschappelijke publicatie op het internet toegankelijk 
te maken. 

 

 

Manuscript indienen 

Uw manuscript kunt u per email sturen naar de hoofdredacteur Marieke 
Fransen: tvc@uva.nl. De eerste auteur zal een ontvangstbevestiging ontvangen. 

 

 

Presentatie van het manuscript 

 

[op aparte pagina] 

 Naam auteur(s): roepnaam voluit (evt. voorletters), achternaam 
 Per auteur; titulatuur, werkplek, functie en correspondentiegegevens 
(adres, telefoonnummer, e-mail) 
 Titel artikel; eventuele ondertitel. Gebruik bij voorkeur korte titels 


 

[op aparte pagina] 

 Samenvatting in het Nederlands (max. 60 woorden) 


 

[op aparte pagina] 

(body)tekst 

 Artikel in paragrafen (met niet genummerde tussenkopjes) en alinea's 
verdeeld 
 Noten (genummerd), platte tekst, noten in superscript 
 Literatuur 


 


[op aparte pagina] 

 Engelstalig abstract (max. 150 woorden), voorzien van Engelstalige titel 
en 5 key-words. 


 

 

 

Aanleveren van artikelen 

 Lever uw artikel aan per e-mail als Word-document. 


 

 Gebruik voor uw kopij papierformaat A4. Brede marges rondom (min. 2 
cm, max. 4 cm) worden aanbevolen. Streeft u naar ongeveer 400 woorden 
per pagina (zie boven). 


 

 De omvang van de kopij is afhankelijk van het type manuscript (zie 
hiervoor). 


 

 Het manuscript is in het Nederlands geschreven en dient voorzien te zijn 
van een korte samenvatting in het Nederlands (max. 60 woorden). De 
Engelstalige samenvatting telt ten hoogste 150 woorden en bevat de 
belangrijkste passages en conclusies van het manuscript. Voorzie de 
samenvatting ook van een titel in het Engels en maximaal 5 keywords. 


 

 Gebruik de spelling uit de Woordenlijst Nederlandse taal, Den Haag: SDU-
Uitgeverij, 1996 e.v.. Gelieve in het taalgebruik rekening te houden met de 
multidisciplinaire samenstelling van de lezerskring van het tijdschrift. 
Vermijd jargon. 


 

 Deel uw tekst goed en systematisch in paragrafen in met duidelijke korte 
titels in de vorm van ongenummerde korte tussenkopjes (tot en met de 
derde orde). Plaats verwante alinea’s bij elkaar; maak gebruik van 
witregels tussen alinea’s om een verandering van onderwerp aan te 
geven. Spring niet in bij alineawisseling. 


 

 Cursiveer woorden die benadrukt moeten worden. Maak hier met mate 
gebruik van. Aanduiding van concepten, citaten, (jargon)termen e.d. in 
een andere taal dan het Nederlands tussen enkele aanhalingstekens 
plaatsen. 


 

 Gebruik, behalve de algemeen gangbare afkortingen, zoals vgl., enz., bijv., 
o.a., e.d., geen afkortingen. Eigennamen, zoals NOS, Ministerie van WVC, 
kunnen afgekort worden, indien bij twijfel aan algemene bekendheid een 
definitie/verklaring gegeven is. Gebruik geen punten bij eigennaam 
afkortingen. Afkortingen bij voorkeur in onderkast+klein kapitaal (dus 
NOS en niet NOS). 


 

 Eindnoten kunnen gehanteerd worden, zij het met mate. Gebruik hiervoor 
de notenfunctie van het tekstverwerkingsprogramma. Voetnoten (aan het 
eind van de pagina) worden niet gebruikt. Vermijd voet- en kopteksten. 



 

 Voor de literatuurverwijzingen volgt de redactie de regels van het 
Publication manual van de American Psychological Association (APA) (4e 
druk of later). 


 

 Vermijd het gebruik van software voor literatuurreferenties, zoals 
Endnote, om de literatuurlijst in het manuscript automatisch te 
genereren. Ervaring leert dat dit conversieproblemen oplevert met de 
opmaaksoftware bij de uitgever. 


 

 Gebruik voor de aanduiding van illustratiemateriaal alleen de termen 
'figuur’ en 'tabel’. Grafieken en foto’s worden aangeduid met de term 
'figuur’. Geef elke tabel en figuur een bondige titel. Nummer de figuren en 
tabellen in volgorde van plaatsing. Geef in de tekst de plaats van het 
betreffende figuur/tabel aan. Maak tabellen op met de tabelfunctie in 
Word, maar zonder verticale lijnen. Tabellen kunnen in het artikel worden 
geplaatst. Tekeningen, grafieken, diagrammen en foto’s graag als losse 
bestanden aanleveren, met een resolutie van 300 dpi en als 
bestandsformaat jpg. 


 

 

Als uw manuscript is geaccepteerd voor plaatsing 

 Indien tot publicatie over wordt gegaan, wordt u verzocht alle tekst per e-
mail aan te leveren. Elektronische versies van documenten bij voorkeur in 
Word. Het gebruik van tekenprogramma’s in overleg. 
 De auteur(s) draagt / dragen er zorg voor dat de kopij aan de hierboven 
gestelde richtlijnen voldoet. Is dit in duidelijke mate niet het geval, dan zal 
alvorens tot beoordeling, c.q. publicatie wordt overgegaan, door de 
redactie alsnog een daartoe strekkend beroep op de auteur worden 
gedaan. De redactie behoudt zich het recht voor zo nodig veranderingen 
in woordgebruik, zinsbouw, spelling en indeling aan te brengen. 
Essentiële veranderingen geschieden uiteraard in overleg met de 
auteur(s). 
 Iedere auteur ontvangt één bewijsexemplaar van de uitgave. 
 Overname van artikelen of herdruk is uitsluitend geoorloofd nadat de 
schriftelijke toestemming van respectievelijk auteur, redactie en/of 
uitgever is verkregen; altijd op voorwaarde van volledige 
bronvermelding. 


 

 


